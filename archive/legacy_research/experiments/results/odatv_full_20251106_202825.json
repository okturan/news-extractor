[
  {
    "url": "https://www.odatv.com/gundem/ingiltere-merkez-bankasi-politika-faizini-sabit-birakti-120122349",
    "title": "İngiltere Merkez Bankası faizi pas geçti",
    "subtitle": null,
    "author": null,
    "publish_date": "06 Kasım 2025 18:11",
    "content": "İngiltere Merkez Bankası (BoE) beklentiler doğrultusunda politika faizini değiştirmeyerek yüzde 4'te bıraktı. Para Politikası Komitesi (MPC) üyeleri arasında karar oy çokluğuyla alındı. Dokuz üyeden beşi faizin sabit kalmasını, dördü ise yüzde 3.75’e indirilmesini savundu.\n\nBoE Başkanı Andrew Bailey, “Faizlerin kademeli olarak düşeceğini hâlâ düşünüyoruz, ancak enflasyonun yüzde 2 hedefimize doğru ilerlediğinden emin olmamız gerekiyor” dedi.\n\nBoE, Eylül ayında yüzde 3,8 olan enflasyonun zirveye ulaştığını ve 2026 başında yüzde 3’e, 2027 ikinci çeyrekte ise yüzde 2 hedef seviyeye gerilemesini bekliyor. Banka, 2026 ekonomik büyüme tahminini ise yüzde 1.3’ten yüzde 1.4’e yükseltti.",
    "images": [
      {
        "src": "https://img.odatv.com/rcman/Cw1280h720q95gc/storage/files/images/2025/11/06/ingiltere-merkez-bankasi-politika-faizini-sabit-birakti-5ao1.jpg",
        "alt": "İngiltere Merkez Bankası faizi pas geçti"
      },
      {
        "src": "https://img.odatv.com/rcman/Cw96h75q95gc/storage/files/images/2025/11/06/odatv-sahibi-gazeteci-soner-yalcin-gozaltina-alindi-neden-gozaltina-alindi-k2lb.jpg",
        "alt": "Odatv İmtiyaz Sahibi Soner Yalçın gözaltına alındı"
      },
      {
        "src": "https://img.odatv.com/rcman/Cw96h75q95gc/storage/files/images/2025/11/06/saban-sevinc-yavuz-oghan-batuhan-colak-ve-rusen-cakir-gozaltina-alindi-n7ic.jpg",
        "alt": "Gözaltına alınan gazeteciler serbest bırakıldı"
      },
      {
        "src": "https://img.odatv.com/rcman/Cw96h75q95gc/storage/files/images/2025/11/06/zamlar-sonrasi-yeni-gider-dogal-gaz-kilidi-1hw6.jpg",
        "alt": "Zamlar sonrası yeni gider: Doğal gaz kilidi"
      },
      {
        "src": "https://img.odatv.com/rcman/Cw96h75q95gc/storage/files/images/2025/11/06/mamdani-dunya-gundeminde-musluman-da-hangi-mezhepten-turkler-isin-neresinde-9isx.jpg",
        "alt": "Mamdani dünya gündeminde... Müslüman da hangi mezhepten... Türkler işin neresinde"
      }
    ],
    "tags": [],
    "category": "",
    "scraped_at": "2025-11-06T20:28:19.355709"
  }
]