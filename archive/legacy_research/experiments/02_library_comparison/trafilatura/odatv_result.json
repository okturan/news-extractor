{
  "url": "https://www.odatv.com/guncel/sucuk-ekmek-kabusa-dondu-80-kisi-hastanelik-120122349",
  "title": "İngiltere Merkez Bankası faizi pas geçti",
  "content": "İngiltere Merkez Bankası faizi pas geçti\nİngiltere Merkez Bankası, politika faizini yüzde 4'te sabit bıraktı.\nİngiltere Merkez Bankası (BoE) beklentiler doğrultusunda politika faizini değiştirmeyerek yüzde 4'te bıraktı. Para Politikası Komitesi (MPC) üyeleri arasında karar oy çokluğuyla alındı. Dokuz üyeden beşi faizin sabit kalmasını, dördü ise yüzde 3.75’e indirilmesini savundu.\nBoE Başkanı Andrew Bailey, “Faizlerin kademeli olarak düşeceğini hâlâ düşünüyoruz, ancak enflasyonun yüzde 2 hedefimize doğru ilerlediğinden emin olmamız gerekiyor” dedi.\nBoE, Eylül ayında yüzde 3,8 olan enflasyonun zirveye ulaştığını ve 2026 başında yüzde 3’e, 2027 ikinci çeyrekte ise yüzde 2 hedef seviyeye gerilemesini bekliyor. Banka, 2026 ekonomik büyüme tahminini ise yüzde 1.3’ten yüzde 1.4’e yükseltti.\nOdatv.com",
  "method": "trafilatura",
  "extraction_quality": "good",
  "char_count": 805,
  "metadata": {
    "author": null,
    "date": "2025-11-06",
    "description": null,
    "source": "https://www.odatv.com/gundem/ingiltere-merkez-bankasi-politika-faizini-sabit-birakti-120122349",
    "categories": "Gündem",
    "tags": "merkez bankası, karar, İngiltere, faiz;merkez bankası, İngiltere, faiz, karar"
  }
}